+++
authors = []
date = 2021-07-20T09:54:00Z
draft = true
excerpt = "Cos’è cambiato?"
hero = ""
timeToRead = 3
title = "Pandemia"

+++
# **Pandemia**

**Annus Horribilis**

A fine ‘800 la chiesa anglicana utilizzò l’espressione Annus Horribilis per indicare l’anno in cui venne proclamato, dalla chiesa cattolica, il dogma dell’infallibilità papale.

Mi permetto di usare questo latinismo per indicare il 2020 che, senza ombra di dubbio, ha tutte le carte in regola per rappresentarlo.

La pandemia di COVID 19 ha senz’altro cambiato il mondo e tutt’ora la sua morsa non ha mollato la presa, nonostante i vaccini e tutte le precauzioni del caso.

Le terribili sofferenze che questo Virus direttamente e indirettamente ha causato in milioni di persone sono incalcolabili e le conseguenze di ciò saranno maggiormente tangibili solo tra qualche anno.

Quello che però mi domando continuamente è:

Cos’è cambiato dal pre Covid al post(in corso) Covid?

  
**Cos’è cambiato?**

Durante il primo “lockdown”, quello più restrittivo, ho letto e sentito da più parti, che tutto ciò avrebbe forse portato a un cambiamento positivo nelle persone, si sarebbe creata una maggiore empatia l’uni verso gli altri dettata dal ritrovarsi tutti nella medesima situazione di confinamento forzato dentro le mura di casa.

Il cantare l’Inno Nazionale sui balconi di casa, migliaia e migliaia di post, ornati da hashtag come #celafaremo e #andràtuttobene e svariate raccolte fondi ci avevano dato l’illusione perlomeno apparente che il cambiamento stava avvenendo per davvero.

**La realtà però spesso è deludente.**

Nulla di tutto ciò che è successo ha smosso realmente qualcosa nel nostro essere.

Ci troviamo infatti di fronte a un’egoismo dilagante,molto più di prima, basti pensare alla querelle che si è creata attorno al DDL Zan, lungi da me entrare nei particolari, ma è evidente che la classe politica(e non solo) è, oggi più di ieri, interessata al proprio tornaconto partitico piuttosto che alle reali esigenze sociali delle persone.

Pensiamo anche alla questione razzismo, è evidente che non c’è stato un miglioramento da questo punto di vista, anzi, se pensiamo al caso ormai arcinoto di George Floyd, è un dato di fatto che ci siano stati molte manifestazioni e eventi importanti in seguito a questo tragico evento, ma è fuori dubbio che negli USA non tutti si siano schierati apertamente dalla parte della vittima afroamericana.

Per rimanere nei nostri confini nazionali, la storia di Silvia Romano, liberata da una prigionia che durava ormai da due anni, è stata aspramente criticata e offesa per la sua conversione all’Islam.

Rapportando tutto in ambito quotidiano mi sono reso conto che abbiamo la necessità di dover mostrare tutto ciò che facciamo durante la giornata sui social.  
Con la scusa di aver passato un periodo di clausura, sembra quasi che ostentare la mondanità sia diventato un bisogno fisiologico.

In poche parole,non siamo diventati migliori, siamo peggiorati, siamo più incazzati con il mondo, non abbiamo aperto le braccia al cambiamento positivo bensì le abbiamo incrociate attorno a noi stessi, perché il virus ci ha scoperto più deboli e questa debolezza è diventata paura.

E qual’è il modo più semplice per combattere la paura?

Forgiarsi un’armatura di sole apparenze e una spada di false sicurezze, costruita da noi e per noi.

Non per forza dare priorità alla nostra persona è una cosa sbagliata, anzi…qualcuno di leggermente più famoso di me ha detto “**_Ama il prossimo tuo come te stesso_**”, l’importante è imparare ad amarsi nel modo giusto e sono sicuro che solamente in questa maniera il cambiamento positivo tanto anelato potrà attuarsi.